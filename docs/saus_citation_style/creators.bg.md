# Създатели

## Общи бележки

✅ Имената на **първичните създатели** (когато са известни) се включват както в **библиографския списък**, така и в **позоваванията в текста**.

✅ Имената на **вторичните създатели** (когато има такива и са известни) се включват **само в библиографския списък**, но не и в позоваванията в текста.

!!! note "Пояснение"
    Несъмнен първичен създател е **авторът** на дадено произведение, който може да бъде писател, картограф, художник и т.н.

    В определени случаи (например при издания и/или преводи на старинни текстове) роля на **първични създатели** могат да играят **редактори** и **преводачи**.[^r10n1]

    **Автори на приноси** към дадено произведения са **вторични създатели**, когато е налице позоваване на произведението като цяло, но са **първични създатели**, когато позоваването се отнася до създадената от тях част от произведението.[^r12n1]

    В определени сфери (например в **картографията**) автори на приноси - например **илюстратори** или **гравьори** - могат да се разглеждат (по преценка на автора на текста) като **първични създатели**.

## Библиографски запис

✅ Имената на първичните и на вторичните създатели на дадено произведение трябва фигурират в библиографския запис в следния формат: "**Фамилия, инициали на лично име**".

!!! warning "Важно"
    Ако библиографският списък съдържа произведения на различни основни **създатели с еднакви фамилии и лични имена**, които са публикувани през една и съща година, след инициалите на личното име се прибавят и инициалите на бащиното (средното) име.

!!! warning "Важно"
    Ако едно произведение има **от двама до шестима първични създатели**, трябва да се посочат всички имена.

    Ако едно произведение има **повече от шестима първични създатели**, се изброяват имената на първите шест, след което се поставя "и др." или "et al.".

## Позовавания в текста

✅ В позоваванията в текста **обикновено се посочва само фамилията** на създателя на произведението.

✅ При **произведение с двама автори** се изписват и **двете фамилни имена**, разделени със запетая.

✅ При **произведения с трима и повече автори** се посочва **само фамилното име на първия автор**, последвано от "и др." или "et al.".

!!! warning "Важно"
    Когато библиографският списък включва произведения на двама или повече първични **създатели с една и съща фамилия**, публикувани през една и съща година, в позоваванията в текста се посочват и инициалите на техните лични имена.

!!! warning "Важно"
    Ако библиографският списък съдържа произведения на различни първични **създатели с еднакви фамилии и лични имена**, публикувани през една и съща година, в позоваванията в текста след инициалите на личното име се прибавят и инициалите на бащиното (средното) име.

[^r10n1]: Името на оригиналния автор следва да се включи само в заглавието, тъй като самото издание, което всъщност се реферира, до голяма степен е оформено от научните приноси на редактора или преводача (критичен апарат, коментар или интерпретативна рамка). Тъкмо затова последните трябва да бъдат посочени като основни създатели както в позоваванията в текста, така и в библиографските записи.
[^r12n1]: Например в монография с един или повече автори, авторите на приноси могат да са създатели на отделни части (например приложения, технически бележки, каталози), но не се считат за (съ)автори на цялото произведение. Когато се реферира монографията като цяло, авторите на приноси обикновено не се посочват. Когато обаче се реферират конкретните им приноси, те се указват като основни създатели на цитираната част.
Имената на **първичните създатели** (когато са известни) се включват както в **библиографския списък**, така и в **позоваванията в текста**.

Имената на **вторичните създатели** (когато има такива и са известни) се включват **само в библиографския списък**, но не и в позоваванията в текста.

!!! note "Пояснение"
    Несъмнен първичен създател е **авторът** на дадено произведение, който може да бъде писател, картограф, художник и т.н.

    В определени случаи (например при издания и/или преводи на старинни текстове) роля на **първични създатели** могат да играят **редактори** и **преводачи**.

    **Автори на приноси** към дадено произведения са **вторични създатели**, когато е налице позоваване на произведението като цяло, но са **първични създатели**, когато позоваването се отнася до създадената от тях част от произведението.[^]

    В определени сфери (например в **картографията**) автори на приноси - например **илюстратори** или **гравьори** - могат да се разглеждат (по преценка на автора на текста) като **първични създатели**.

[^]: Например в монография с един или повече автори, авторите на приноси могат да са създатели на отделни части (например приложения, технически бележки, каталози), но не се считат за (съ)автори на цялото произведение. Когато се цитира монографията като цяло, авторите на приноси обикновено не се посочват. Когато обаче се цитират конкретните им приноси, те се посочват като основни създатели на цитираната част.